<!DOCTYPE html>
<html lang="cs">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" href="../css/sizedifferent.css">
    <title>Programové a datové soubory</title>
</head>
<body>
   
    <header> <div class="topnav">
        <a class="active" href="../index.html">Menu</a>
        <a href="../AIokenko/index.html">AI-okénko</a>
        <a href="../zdroje/index.html">Zdroje</a>
        <a href="../Kontakty/index.html">Kontakt</a>
        <div class="topnavtoo">        
        <a class="active" href="">||</a>
        <a class="choice" href="">Aktuální</a>
        <a class="change" href="../2/index.html">Další</a></div>

      </div></header>
      <main>
        <h1>Programové a datové soubory</h1>
        <h2 id="soubory-adresare">  Soubor (<em>file</em>)</h2>
        <p><strong>Soubor</strong> (<em>file</em>) je množina souvisejících dat uložených na diskové jednotce. Název souboru je obvykle tvořen jménem (<em>ve Windows až 254
znaků</em>) a příponou, která naznačuje typ souboru. K dalším vlastnostem souboru patří jeho velikost, autor (<em>vlastník</em>), datum vytvoření, datum změny, atributy, přístupová práva apod.
K přehlednější práci se soubory slouží systém adresářů či složek (<em>directories, folders</em>). Adresáře tvoří na disku typicky hierarchickou strukturu (<em>tree - strom</em>); základem je tzv. kořenový adresář (<em>root</em>) označený
symbolem „/“ (<em>Unix, Linux</em>), nebo „\“ (<em>Windows</em>). Každý adresář může
obsahovat soubory i podadresáře (<em>subdirectories</em>).
Cesta (<em>path</em>) vyjadřuje umístění souboru vždy směrem od nejvyššího adresáře: C:\XAMPP\mysql\bin\mysql.exe. Pro operace se soubory využíváme někdy
zástupné znaky (<em>wildcards</em>):
▫ symbol * nahrazuje v názvu libovolný počet znaků (<em>např. *.*</em>);
▫ symbol ? nahrazuje jeden libovolný znak (<em>např. s?s.txt</em>).</p>
<img src="../images/file.png" alt="File"
width="500"
height="500"
>

<h2 id="Programové-soubory">Programové soubory</h2>
<p>Programové soubory obsahují instrukce, podle nichž procesor ve
spolupráci s dalšími hardwarovými komponentami plní konkrétní úlohy.
Mohou být uloženy v již zkompilované binární podobě (<em>nejčastěji ve
strojovém kódu pro danou platformu</em>), nebo ve zdrojovém kódu, obsahujícím příkazy určitého programovacího jazyka. Mezi programové
soubory můžeme zařadit také <strong>scripty</strong>, soubory instrukcí v textové podobě, které ke svému spuštění vyžadují speciální program - interpret.
Větší programy jsou tvořeny programovými knihovnami (<em>runtime libraries</em>),
speciálními soubory s připravenými funkcemi, které programy využívají pro
svůj běh. Ve <a href="https://cs.wikipedia.org/wiki/Microsoft_Windows">Windows</a> to jsou např. soubory DRV a SYS (<em>obsahující zejména
ovladače čili drivery, ale i systémové funkce</em>), nebo také DLL (<em>dynamic linking
library - dynamicky linkované knihovny</em>), které mohou být podle potřeby za
běhu (<em>dynamicky</em>) připojeny k jednomu i více programům.
Některé soubory s tzv. spustitelnou příponou (<em>např. .exe a .com ve Windows, .sh v Linuxu</em>) slouží ke spuštění programu - aktivaci procesu v rámci
operačního systému. Za rezidentní programy (<em>služby, démony</em>) označujeme
ty procesy, které jsou spuštěny automaticky po iniciaci operačního systému
(<em>např. antivirové programy</em>).</p>
<h2 id="Datové-soubory">Datové soubory</h2>
<p>Datové soubory obsahují data různého charakteru (<em>číselné, textové,
grafické, zvukové údaje</em>). K jejich zpracování se používají konkrétní
programy, a proto jsou často přípony těchto datových souborů asociovány (<em>propojeny</em>) s určitou aplikací (<em>např. DOCX s programem MS
Word, nebo XLSX s programem MS Excel</em>).</p> </main>

<footer> <hr><p>&copy; 2024, autor: Daniel Kříž, třída:IT1 &reg;</p>
</footer></body>
</html>
